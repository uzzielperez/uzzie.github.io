---
layout: posts
title: "Sa Wikang Tagalog"
categories: Filipino
author: Uzziel Perez
meta: "Ayokong malimutan ang sariling wika"
math: true
---

Nung nasa kolehiyo ako, pinili kong kunin ang Tagalog na bersyon ng mg kurso ko sa Pilosopiya at Teolohiya. Maaring hindi nakatulong sa aking karera ang desisyon kong iyon pero yun talaga ang gusto ko nung panahong iyon. Iilan lang sa amin ang gustong matuto makipagargumento at magisip ng malalim sa akademikong pamamaraan. Naisip ko rin, baka ito yung paraan ko para mas maging malakas ang koneksyon ko sa kapwa kong Pilipino. Pero hanggang ngayon, pakiramdam ko diskunektado pa rin ako sa karamihan sa kanila. Ni mahahalagang usapang pampulitika hindi ako makakunekta sa mga kababayan ko. Ang kaya ko lang siguro pagusapan ay pagkain at mga artistang palipat-lipat sa GMA at ABS-CBN!

Ilang taon din akong hindi nakakapagsalita ng diretsong Tagalog simula ng umalis ako ng Pilipinas. Ayokong malimutan kung paano gamitin itong wikang ito. Naalala ko na sobrang naibigan ko ang kurso tungkol sa Panitikan at Kasaysayan ng Panitikan sa Pilipinas nung 18 taong-gulang ako. Tuwing nakakasalubong ko yung guro ko, inaanyayahan niya akong maging "Filipino major" imbes na "Physics major"! Hindi ako pumayag. Unang-una, hindi naman ako ganun kahusay sa Filipino at nasa puso ko pa rin ang Pisika. O may pagkamartir lang ako!

Nakikinig ako ngayon ng mga musikang Pilipino. Hindi lang yung mga orihinal na kantang sinulat sa ingles tulad ng "You are my song", o "You've made me stronger" ni Regine Velasquez, "Can we just stop and talk a while" ni Lea Salonga. Nagpapatugtog ako ng mga kanta ng APO Hiking Society ("Pag-ibig", "Ang Hirap Magmahal ng siyota ng iba" etc.) at iba pang OPM music. Naaliw ako na may mga bagong OPM na natuwa akong pakinggan. Isinama ko na rin sa listahan ko sa Spotify!

* Kailan
* Hinahanap-hanap kita
* Urong-sulong
* Babaero
* Dadalhin
* Tuloy Pa rin Ako
* Sana Kahit Minsan
* Tunay na ligaya
* Araw Gabi
* Simpleng Tulad Mo
* Dahan Dahan lang


Wala namang espesyal kahulugan sa akin yung ilan sa mga kanta diyan. Yung iba paborito kong kanta na nung bata pa ako. Yung iba naaliw lang ako. Ang sarap lang makinig ng mga kanta sa Tagalog ulit.

Walang pelikulang maganda sa Netflix. Medyo matino na yung "Kath, Vince, and James". Pero kung gusto ko matawa pinapanuod ko si Ogie at si Regine pati si Eugene Domingo. Ang sakit sa tiyan! 
